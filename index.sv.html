<!DOCTYPE html>
<html lang="sv">
<html>
  <head>
    <meta charset="utf-8">
    <title>Haffakort.se - Dina rättigheter i korthet</title>
    <link rel="stylesheet" type="text/css" media="screen" href="style/main.css" />
  </head>
  <body>
    <header>
      <h1>Haffakort.se - Dina rättigheter i korthet</h1>
      <a href="index.en.html" hreflang="en">In English</a>
    </header>

    <article>
      <section>
	<h2>Om sidan</h2>

	<p>
	  Kom ihåg att lagen skrivs av människor med makt, vars
	  intressen sällan sammanfaller med dina. Polisen är till för
	  att skydda dem, inte dig.
	</p>

	<p>
	  Vi i förbundet Allt åt alla har gjort den här appen och vi
	  hoppas att du får nytta av den. Texten är en bearbetning av
	  tidigare haffakort från Vänsterjuristerna.
	</p>
      </section>

      <section>
	<h2>Allmänna tips</h2>

	<p>
	  Det är bra att ha pengar och klocka på sig om man blir
	  gripen. Lämna adressböcker och liknande hemma. Kom ihåg att
	  ha pin-kod på mobiltelefonen och att bilder från din kamera
	  kan användas för att identifiera dina kamrater.
	</p>

	<p>
	  Du behöver inte svara på frågor som polisen ställer, varken
	  som kallprat eller i förhör. Låt polisen bevisa din skuld
	  och neka alltid till alla anklagelser. Peka aldrig ut någon
	  kamrat som ansvarig för en aktion. Den personen riskerar att
	  betraktas som anstiftare.
	</p>

	<p>
	  Bli inte förvånad om polisen ljuger eller agerar utanför
	  sina befogenheter. Det brukar de göra. Fota och filma
	  övergrepp, speciellt polisernas hjälmnummer och ansikten.
	</p>
      </section>

      <section>
	<h2>Störande av den allmänna ordningen</h2>

	<p>
	  Du har enligt grundlagen rätt att demonstrera och utöva
	  mötes- och yttrandefrihet. Det gäller även
	  motdemonstrationer. Om aktiviteterna anses störande av den
	  allmänna ordningen (eller hotar att bli det) kan polisen
	  ingripa på följande vis:
	</p>

	<h3>Avvisa</h3>

	<p>
	  Polisen beordrar dig att lämna platsen eller ger inte
	  tillträde till en viss plats (PL13).
	</p>

	<h3>Avlägsna</h3>

	<p>
	  Polisen för bort dig handgripligen, kortvarigt och en kort
	  sträcka. Polisen får visitera dig för att leta efter vapen
	  eller ta reda på vem du är (PL13).
	</p>

	<h3>Bussa</h3>

	<p>
	  Om en folkmassa stör den allmänna ordningen kan polisen göra
	  ett utvidgat avlägsnande (PL13c). Då samlar polisen ihop en
	  hel grupp personer och kör iväg er i buss, ofta långt
	  bort. Polisen måste släppa er två timmar efter att ni
	  frihetsberövats.
	</p>

	<h3>Omhänderta</h3>

	<p>
	  Polisen för bort dig till en polisstation eller till ditt
	  hem. Detta kan de göra ifall de anser att avvisa eller
	  avlägsna inte är tillräckligt (PL13). Du har alltid rätt att
	  få veta varför du blir omhändertagen (PL15). Vid
	  omhändertagande enligt PL13 får du sitta max 6 timmar, men
	  skall bli släppt direkt efter förhör (PL16).
	</p>
      </section>

      <section>
	<h2>PL 24-område</h2>

	<p>
	  Polisen kan avgränsa ett område och hindra folk från att
	  komma in där, eller ställa upp särskilda villkor för att en
	  skall få komma in på området. Ett sådant villkor kan vara
	  att du måste identifiera dig. Polisen kan göra ett
	  PL24-område kring ex. en demonstration som de tror kommer
	  att bli attackerad.
	</p>

	<p>
	  Om du försöker ta dig in på området ändå kan polisen
	  avlägsna dig och ditt försök kan också vara brottsligt
	  (ohörsamhet mot ordningsmakten).
	</p>
      </section>

      <section>
	<h2>Maskering</h2>

	<p>
	  Maskering är att täcka ansiktet med syfte att försvåra
	  identifiering. Det finns ett förbud mot maskering men det
	  gäller bara då det har, eller precis håller på att uppstå en
	  ordningsstörning i en demonstration eller folksamling på
	  allmän plats. Polisen skall uppge när förbudet har börjat
	  gälla. Det är inte olagligt att bara ha maskering med sig.
	</p>
      </section>

      <section>
	<h2>Anhållande och häktning</h2>

        <p>
	  Som anhållen eller misstänkt för ett brott som ger minst 6
          månader i fängelse har du alltid rätt till offentlig
          försvarare. Begär det direkt
	</p>

        <p>
	  Är du intagen till förhör får polisen hålla kvar dig i högst
          6 timmar. Är du misstänkt för ett brott kan du hållas
          ytterligare 6 timmar. Är du under 15 gäller högst 3 resp. 6
          timmar. Däefter måste du släppas eller anhållas.
	</p>

        <p>
	  Anhållen kan du vara som längst 4 dygn. Därefter måste du
          släppas eller häktas. Häktad kan man vara i princip hur
          länge som helst. Blir du anhållen eller häktad, begär att få
          läsa Lagen om behandling av häktade och anhållna.
	</p>
      </section>

      <section>
	<h2>Förhör</h2>

	<p>
	  Vid förhör får förhörsledaren inte använda sig av lögner,
	  löften, hot eller tvång. Den förhörde har rätt till
	  sedvanliga måltider och nödvändig vila. Alternativ kost ska
	  erbjudas den som är vegetarian eller har särskild kost pga
	  religion. Du har rätt att ta med dig ett förhörsvittne
	  (t.ex.  en kamrat eller släkting) om detta kan ske utan att
	  utredningen skadas.
	</p>

	<p>
	  Du behöver inte uppge annat än namn, personnummer och
	  folkbokföringsadress under förhör. För att inte göra det
	  lättare för polisen att sätta dit dig eller dina kamrater är
	  det alltid bäst att svara "ingen kommentar" på alla
	  frågor. Om du struntar i att komma på ett förhör du blivit
	  kallad till kan polisen hämta dig. Det är dock inget brott
	  att utebli från förhör.
	</p>
      </section>
    </article>

    <footer>
      <p>
      </p>
    </footer>
  </body>
</html>
